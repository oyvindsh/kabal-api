# Valg av CMS kontra internt oppsett

**Dato:** 2021-03-05  
**Til stede:** Nora, Øyvind, Andreas, Marianne, Christian, Jan Erik, Sven Anders, Richard

**Introduksjon**  
Kabal-applikasjonen har behov for å kunne vedlikeholde standardtekster for brevproduksjon. Vi har vurdert Sanity, 
men det er et par momenter som taler i mot:
- Vi har behov for veldig lite av funksjonaliteten som tilbys
- Det krever en del konfigurasjon å sette opp Sanity.
- Formatet Sanity leverer krever en del arbeid i vår backend.
- Team Familie har nå fått beskjed om å vurdere Enonic i stedet og derfor er det usikkerhet rundt lisens på 
  Sanity i fremtiden

Alternativet er å lage opplegg for å håndtere standardtekster i eget system.

**Diskusjon**  
Det som taler i mot å ha eget opplegg er at det er en del ekstraarbeid å lage noe eget. På den annen side er det 
også en kostnad ved å bruke et CMS (nevnt i punktliste over). I tillegg er det problemet med vendor lock-in, som 
vil bety en ekstra kostnad dersom NAV bestemmer seg for å bytte CMS i fremtiden, noe som har blitt tydelig
i det siste valget mellom Sanity og Enonic i NAV. 

**Konklusjon**  
Vi vurderer det slik at ekstraarbeidet ved en egen løsning kontra CMS er veldig lite når man ser på hvor mye av et
CMS sin funksjonalitet vi faktisk trenger. I tillegg tror vi at integrasjonen mot CMS vil bli såpass avansert at det
ikke blir noen gevinst av å bruke CMS. Vi velger derfor å lage en enkel løsning for håndtering av standardtekster i
egen app.
